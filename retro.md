## Retrospektiivi

Omassa miniprojektissamme käytämme Glad, Sad, Mad -tekniikkaa. Oma lähestymistapamme on hieman rennompi ja sovellettu etätapaamiseen. Teemme Flingassa post-it 
-laput anonyymisti ja postailemme niitä sitä mukaan, kun mieleen tulee. Näämme toistemme laput koko ajan, joten aiheiden "äänestys" käy tässä vaiheessa liittämällä
up voteja tai lisäkommentteja. Näin kommentit ovat jo melko hyvin järjestyksessä, mutta lopuksi järjestelemme vielä loputkin samaan aiheeseen liittyvät lähetkkäin.
Käymme vastaukset aina järjestykessä Mad, Sad, Glad, eikä henkilö kerrallaan. Yksi tiimiläinen lukee kaikkien laput ja sitten niistä keskustellaan ja kysellään.
Mad-kolumni toimii erityisesti ryhmäytymisen edistäjänä, kun voimme yhdessä valitella ulkopuolisista ongelmista, kuten opiskelun vaikeudesta korona-aikana. Tämä 
luo rennomman tunnelman, ennenkuin siirrymme vaikeampaan aiheeseen tiimin sisäisiin ongelmiin. 
Sad-kolumnista oli suurin hyöty kaikkein ensimmäisessä retrospektiivissä, sillä pystyimme läpikäymään tiimiytymiseen liittyviä ongelmia ja etenkin anonyymisti 
palautteen antaminen tuntemattoman ryhmän kanssa oli hyvä. Viimeiseksi käymme Glad-kolumnin läpi ja pääsemme näin takaisin positiiviseen mielentilaan.
Kirjoitamme samalla ajatuksia, mitä kannattaa jatkaa ja mitä parannetaan seuraavaan sprinttiin. 
